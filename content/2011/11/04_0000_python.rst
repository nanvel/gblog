Python
======

Python (рекомендоване прочитання— «Па́йтон», запозичено назву з британського шоу Монті Пайтона) — об'єктно-орієнтована мова програмування високого рівня з динамічною семантикою, що інтерпретується. Розроблена у 1990 році Ґвідо ван Россумом (`Guido van Rossum <http://en.wikipedia.org/wiki/Guido_van_Rossum>`__). Структури даних високого рівня разом із динамічною семантикою та динамічним зв'язуванням роблять її привабливою для швидкої розробки програм, а також як засіб поєднання існуючих компонентів. Python підтримує модулі та пакети модулів, що сприяє модульності та повторному використанню коду. Інтерпретатор Python та стандартні бібліотеки доступні як у скомпільованій так і у вихідній формі на всіх основних платформах. Мовою програмування Python підтримується декілька парадигм програмування, зокрема: об'єктно-орієнтована, процедурна, функціональна та аспектно-орієнтована.

Розробка мови Python була почата у кінці 1980-х років співробітником голландського інституту CWI Ґвідо ван Россумом. Для розподіленої ОС Amoeba потрібна була розширювана скриптова мова, і Ґвідо почав писати Python на дозвіллі, запозичивши деякі напрацювання для мови ABC (Ґвідо брав участь у розробці цієї мови, орієнтованої на навчання програмуванню). Python також запозичив багато рис таких мов, як C, C++, Modula-3 і Icon, та окремі риси функціонального програмування з Lips. У лютому 1991 року Ґвідо опублікував вихідний текст у групі новин alt.sources. Мова почала вільно поширюватися через Інтернет, і сподобалася іншим програмістам.

.. blockquote::
    :content: The limits of my language mean the limits of my world.
    :author: Ludwig Wittgenstein
    :author_url: http://en.wikiquote.org/wiki/Ludwig_Wittgenstein

Назва мови виникла зовсім не від виду плазунів. Автор назвав мову на честь популярного британського комедійного серіалу 70-х років «Повітряний цирк Монті Пайтона». Втім, все одно назву мови частіше асоціюють саме зі змією — піктограми файлів у KDE або у Windows, і навіть емблема на сайті python.org зображують зміїну голову.

Наявність дружньої спільноти користувачів вважається, поряд з дизайнерською інтуїцією Ґвідо, одним з головних факторів успіху Python. Розвиток мови відбувається згідно з чітко регламентованими процесами створення, обговорення, відбору та реалізації документів PEP (Python Enhancement Proposal) — пропозицій щодо розвитку Python.

3 грудня 2008 року, після тривалого тестування, вийшла перша версія Python 3000 (або Python 3.0, також використовується скорочена Py3k). У Python 3000 усунено багато недоліків архітектури з максимально можливим збереженням сумісності зі старими версіями. На сьогодні підтримуються обидві гілки розвитку (Python 3.0 і 2.x).

*UPD 2012.11.10*

Python was an early response to the needs of system administrators and scientific programmers.

Links:
    - `Learning Python <http://www.amazon.com/Learning-Python-Mark-Lutz-ebook/dp/B00DDZPC9S>`__ by Mark Lutz
    - `Python project home page <http://www.python.org/>`__

.. info::
    :tags: Python, Ukrainian
    :place: Alchevsk, Ukraine
