Популярність Python
===================

.. image:: https://raw.githubusercontent.com/nanvel/gblog/master/content/2011/11/python_usage.png
    :width: 400px
    :alt: Python usage
    :align: left

Важко визначити кількість комп'ютерів, на яких використовується Python, як і важко визначити кількість програмістів, що пишуть на Python. Це зумовлено тим що Python є відкритим програмним забезпеченням — для його використання не потрібно проходити ліцензування. Більш того, Python за замовчання включається у склад багатьох дистрибутивів.

Завдяки тому, що Python з'явився більше 15 років тому і став до душі багатьом розробникам, навколо нього згуртувалось велике співтовариство розробників.

`Python використовують <https://wiki.python.org/moin/OrganizationsUsingPython>`__ зокрема:
    - компанія Google широко використовує Python у своїй пошуковій системі;
    - служба колективного використання відеоматеріалів YouTube у значній степені реалізована на мові Python;
    - Yahoo Maps написана на Python;
    - Zope Corporation розробила framework для веб-розробників на Python;
    - Shopzilla - сімейство сайтів, що продають різноманітні товари, також використовує Python;
    - популярна програма BitTorrent для обміну файлами у пірінгових мережах написана на Python;
    - У легендарній грі Civilization 4 вся внутрішня логіка описана на Python;
    - Nokia використовує Python для високорівневого програмування на платформах S60 та Maemo;
    - Intel, Cisco, Hewlett-Packard, Seagate, Qualcomm та IBM використовують Python для тестування апаратного забезпечення;
    - Industrial Light & Magic, Pixar, Walt Disney Feature Animation та інші використовують Python у виробництві анімаційних фільмів;
    - компанії JPMorgan Chase, UBS, Getco та Citadel використовують Python для прогнозування фінансового ринку;
    - NASA, Los Alamos, Fermilab, JPL та ін., використовують Python для проведення наукових розрахунків;
    - iRobot використовує Python у розробці комерційних роботизованих пилосмоків;
    - ESRI використовує Python у якості інструмента налаштування своїх популярних геоінформаційних програмних продуктів під потреби кінцевого користувача;
    - NSA використовує Python для шифрування та аналізу розвід-даних;
    - у реалізації поштового сервера IronProt використано біля одного мільйона рядків програмного коду на мові Python;
    - багато проектних організацій відкрили для себе, що моделі програмованих логічних схем набагато легше і швидше створювати за допомогою мови Python, ніж використовувати для цього мови Verilog та VHDL. Тому вони спочатку розробляють модель пристрою на Python, перевіряють її за допомогою систем моделювання і потім пишуть RTL-код, постійно порівнюючи його з цією “еталонною” моделлю.

Напевно, єдине, що об'єднує всі ці компанії, - це те, що для вирішення широкого спектру завдань прикладного програмування використовується Python. Універсальна природа мови забезпечує можливість її використання у різних сферах. Фактично, з деякою долею впевненості, можна стверджувати, що Python так чи інакше використовується кожною достатньо великою організацією, що займається розробкою програмного забезпечення, як для вирішення короткочасних тактичних завдань, так і для розробки довгострокових стратегічних проектів. Як виявилося, Python бездоганно зарекомендував себе у обох випадках.

.. info::
    :tags: Python, Ukrainian
    :place: Alchevsk, Ukraine
